TRISTIUM

Nam spes est animi nostra timore minor.
Quaeque quiescebat, ne mota resaeviat ira
Et poenae tu sis altera causa , cave!

105 Cum tamen in nostrum fueris penetrale receptus,
Contigerisque tuam, scrInia curva , domum:
Aspicies illic positos ex ordine fratres,

Quos studium cunctos evigilavit idem.
Cetera turba palam titulos ostendet apertos,

110 Et sua detecta nomina fronte geret.

Tres procul obscura latitantes parte videbis; —-
Sic quoque ‚ quod nemo nescit, amare docent -
Hos tu vel fugias, vel, si satis oris habebis,
Oedipodas facito Telegonosque voces.

115 Deque tribus , moneo , si qua est tibi cura parentis ,
Ne quemquam , quamvis ipse docebit, ames.

Sunt quoque mutatae, ter quinque volumIna, formae,
Nuper ab exequiis carmina rapta meis.
His mando dicas ‚ inter mutata referri

120 Fortunae vultum corpora posse meae.

Namque ea dissimilis subito est effecta priori,
Flendaque nunc ‚ aliquo tempore laeta suit.

Plura quidem mandare tibi , si quaeris, habebam.
Sed vereor tardae causa fuisse morae,

125 Et si, quae subeunt, tecum, liber, omnia ferres,
Sarcina laturo magna futurus eras.

Longa via est, propera! nobis habitabitur orbis
Ultimus, a terra terra remota mea.

II.

Di maris et caeli, -- quid enirn nisi vota super·
sunt? ——
Solvere quassatae parcite membra ratis,
Neve , precor , magni subscribite Caesaris irae!
Saepe premente deo fert deus alter opem.
5 Mulciber in Troiam , pro Troia stabat Apollo:
Aequa Venus Teucris, Pallas iniqua fuit.

