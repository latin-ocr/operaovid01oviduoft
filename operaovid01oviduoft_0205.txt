H. vn 12—84. 157

Infelix perii dotibus ipse meis,
Vita prior vitio caret et sine labe peracta:
50 Auxilii misero nil tulit illa mihi.
Culpa gravis precibus donatur saepe suorum:
Omnis pro nobis gratia muta fuit.
Adiuvat in duris aliqu-a praesentia rebus:
Obruit hoc absens vasta procella caput.
55 Quis non horruerit tacitam quoque Caesaris iram?
Addita sunt poenis aspera verba meis.
Fit fuga temporibus levior: proiectus in aequor
Arcturum subii Pleiadumque minas.
Saepe solent hiemem placidam sentire carinae: (60)
60 Non Ithacae puppi saevior unda suit.
Recta fides comitum poterat mala nostra levare:
Ditata est spoliis perfida turba meis.
Mitius exilium faciunt loca: tristior ista
Terra sub ambobus non iacet ulla polis.
65 Est aliquid ‚ patriis vicinum finibus esse:
Ultima me tellus, ultimus orbis habet.
Praestat et exulibus pacem tua laurea ‚ Caesar:
Pontica finitimo terra sub hoste iacet.
Tempus in agrorum cultu consumere dulce est:
70 Non patitur verti barbarus hostis humum.
Temperie caeli corpusque animusque iuvantur:
Frigore perpetuo Sarmatis ora riget.
Est in aqua dulci non invidiosa voluptas:
Aequoreo bibitur cum sale mixta palus.
75 Omnia deficiunt. animus tamen omnia vincit:
Ille etiam vires corpus habere facit.
Sustineas ut onus , nitendum vertice pleno est,
Aut flecti nervos si patiere, cades.
Spes quoque, posse mora mitescere principis iram,
80 Vivere ne nolim deficiamque, cavet.
Nec vos parva datis pauci solacia nobis, (61)
Quorum spectata est per mala nostra fides.
Coepta tene, quaeso, neque in aequore desere navem,
Meque simul serva iudiciumque tuum.

