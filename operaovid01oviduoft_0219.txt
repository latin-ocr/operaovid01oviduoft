111. 11 12-84. 171

Consortem Phoebi gens colit illa deam.
Templa manent hodie vastis innixa columniS,
50 Perque quater denos itur in 'illa gradus.
Fama refert illic signum caeleste fuisse:
Quoque minus dubites , stat basis orba dea:
Araque ‚ quae fuerat natura candida saxi,
Decolor adfuso tincta cruore rubet.
55 Femina sacra facit taedae non nota iugali,
Quae superat Scythicas nobilitate nurus.
Sacrifici genus est, sic instituere priores,
Advena virgineo caesus ut ense cadat.
Regna Thoans habuit Maeotide clarus in ora,
60 Nec suit Euxinis notior alter aquis.
Sceptra tenente illo liquidas fecisse per auras
Nescio quam dicunt Iphigenian iter,
Quam levibus ventis suh nube per aera vectam
Creditur his Phoebe deposuisse locis .
65 Praesuerat templo multos ea rite per annos, (82)
Invita peragens tristia sacra manu:
Cum duo velifera iuvenes venere carina,
Presseruntque suo litora nostra pede .
Par suit his aetas et amor, quorum alter Orestes,
70 Ast Pylades alter. nomina fama tenet.
Protinus inmitem Triviae ducuntur ad aram,
Evincti geminas ad sua terga manus.
Spargit aqua captos lustrali Graia sacerdos,
Ambiat ut fulvas infula longa comas.
75 Dumque parat sacrum ‚ dum velat tempora vittis,
Dum tardae causas invenit ipsa morae,
“Non ego crudelis ‚ iuvenes: ignoscite 2⁹² dixit
“Sacra suo facio barbariora loco.
Ritus is est gentiS. qua vos tamen urbe venitis?
80 Quodve parum fausta puppe petistis iter?''
Dixit: et audito patriae pia nornine virgo
Consortes urbis comperit esse suae.
“Alteruter nostris” inquit “eadat hostia sacris:
Ad patrias sedes nuntius alter eat .''

