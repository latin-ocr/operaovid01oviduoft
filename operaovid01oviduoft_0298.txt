250 FASTORUM

Errant, nunc posito pascitur umbra cibo.
Nec· tamen haec ultra, quam tot de mense supersint
Luciferi, quot habent carmina nostra pedeS.
Hanc , quia iusta ferunt, dixere Feralia lucem,
570 Ultima placandis manibus illa dies.
Ecce annus in mediis residens annosa puellis
Sacra facit Tacitae: vix tamen ipsa tacet:
Et digitis tria tura tribus sub limine ponit,
Qua brevis occultum mus sibi fecit iter.
575 Tunc cantata ligat cum fusco licia rhombo,
Et septem nigras versat in ore fabas.
Quodque pice adstrinxit, quod acu traiecit aena,
Obsutum maenae torret in igne caput3
Vina quoque instillat. vini quodcumque relictum
est,
580 Aut ipsa , aut comites, plus tamen ipsa , bibit.
‘Hostiles linguas inimicaque vinximus ora'
Dicit discedens, ebriaque exit anus.
Protinus a nobis, quae sit dea Muta, requires.
Disce , per antiquos quae mihi nota senes.
585 Iuppiter , indomito Iuturnae captus amore,
Multa tulit tanto uon patienda deo.
Illa modo in silvis inter coryleta latebat,
Nunc in cognatas desiliebat aquas.
Convocat hic nymphas, Latium quaecumque
tenebant,
590 Et iacit in medio talia verba choro:
‘Invidet ipsa sibi , vitatque quod expedit illi,
Vestra soror , summo iungere membra deo.
Consulite ambobus! nam quae mea magna voluptas,
Utilitas vestrae prima sororis erit.
595 Vos illi in prima fugienti obsistite ripa,
Ne sua fluminea corpora mergat aqua.'
Dixerat: adnuerant omnes Tiberinides udae,
Quaeque colunt thalamos, Ilia diva, tuos.
Forte suit nais , Lara nomine . prima sed illi
600 Dicta bis antiquum syllaba nomen erat,

