294 FASTORUM

355 ‘Quod bene mutarit sedem Berecyntia? dixit
‘Captant mutatis sedibus omen idem.'
Institeram , quare primi Megalensia ludi
Urbe forent nostra: cum dea — sensit enim —
eIlla deos' inquit epeperit. cessere parenti,
360 Principiumque dati Mater honoris habet.'
eCur igitur GaUOS, qui se excidere , vocamUS‚
Cum tanto Phrygia Gallica distet humus ‘?'
eInter' ait “viridem Cybelen altasque Celaenas
Amnis it insana , nomine Gallus, aqua.
365 Qui bibit inde, furit: procul hinc discedite, quis
est
Cura bonae mentis: qui bibit inde , furit.'
‘Non pudet herbosum' dixi eposuisse moretum
In dominae mensis. an sua causa subest‘P’
*Lacte mero veteres usi memorantur et herbis,
370 Sponte sua siquas terra serebat' ait.
‘Candidus elisae miscetur caseus herbae,
Cognoscat priscos ut dea prisca cibos.'

5. G NON LVDI

Postera cuin caelo motis Pallantias astris
Fulscrit‚ et niveos Luna levarit equos,

375 Qui dicet ‘quondam sacrata est colle Quirini
Hac Fortuna die Publica', verus erit.

6. Η N³ LVDI 7. ANLVDI S.BNLvD1 9.CN1,vn1

Tertia lux —- memini — ludis erat, ac mihi quidam
Spectanti senior continuusque loco
‘Haec' ait eilla dies , Libycis qua Caesar in oris
380 Perfida magnanimi contudit arma Iubae.
Dux mihi Caesar erat, sub quo meruisse tribunus
Glorior: officio praefuit ille meo.
Hanc ego militia sedem, tu pace parasti,
Inter bis quinos usus honore Viros.’
385 Plura locuturi subito seducimur imbre.
Pendula caelestis Libra movebat aquas.

