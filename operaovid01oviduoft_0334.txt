286 FASTORUM

Stabant, Argolicae quod posuere manus.
Venerat Atridae fatis agitatus Halaesus,
A quo se dictam terra Falisca putat.
75 Adice Troianae suasorem Antenora pacis,
Et generum Oeniden ‚ Apule Daune ‚ tuum.
Serus ab Iliacis et post Antenora flammis
Attulit Aeneas in loca nostra deos.
Huius erat Solymus Phrygia comes unus ab Ida,
80 A quo Sulmonis moenia nomen habent:
Sulmonis gelidi, patriae ‚ Germanice, nostrae.
Me miserum , Scythico quam procul illa solo est!
Ergo age tam longas sed supprime, Musa, querellas!
Non tibi sunt maesta sacra canenda lyra!
85 Quo non livor abit Ῥ sunt qui tibi mensis
honorem (117)
Eripuisse velint invideantque ‚ Venus.
Nam quia ver aperit tunc omnia ‚ densaque cedit
Frigoris asperitas, setaque terra patet,
Aprilem memorant ab aperto tempore dictum:
90 Quem Venus iniecta vindieat alma mauu.
Illa quidem totum dignissima temperat orbem;
· Illa tenet nullo regna minora deo,
luraque dat caelo 7 terrae , natalibus undis,
Perque suos initus continet omne genus.
95 Illa deos omnes — longum est numerare — creavit:
Illa satis causas arboribusque dedit:
Illa rudes animos hominum contraxit in unum,
Et docuit iungi cum pare quemque sua.
Quid genus omne creat volucrum , nisi blanda
voluptas?
100 Nec coeant pecudes, si levis absit amor.
Cum mare trux aries cornu decertat3 at idem
Frontem dilectae laedere parcit ovis.
Deposita sequitur taurus feritate iuvencam,
Quem toti saltus, quem nemus omne tremit.
105 Vis eadem lato quodcumque sub aequore vivit,
Servat, et innumeris piscibus implet aquas.

