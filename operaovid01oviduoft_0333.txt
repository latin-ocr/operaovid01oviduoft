IV. 1—71. 285

35 Proximus Anchises, cum quo commune parentis
Non dedignata est nomen habere Venus.
Hinc satus Aeneas, pietas spectata per ignes,
Sacra patremque umeris , altera sacra , tulit.
Venimus ad felix aliquando nomen Iuli,
40 Unde domus Teucros Iulia tangit avos.
Postumus hinc, qui quod silvis fuit ortus in altis,
Silvius in Latia gente vocatus erat.
Isque, Latine, tibi pater est. subit Alba Latinum:
Proximus est titulis Epytus ‚ Alba, tuis.
45 llle dedit Capyi recidiva vocabula Troiae
Et tuus est idem, Calpete, factus avus.
Cumque patris regnum post hunc Tiberinus liaberet,
Dicitur in Tuscae gurgite mersus aquae.
Iam tamen Agrippan natum Remulumque nepotem
50 Viderat. in Remulum fulmina missa ferunt.
Venit Aventinus post hos , locus unde vocatur,
Mons quoque. post illum tradita regna Procae.
Quem seqnitur duri Numitor germanus Amuli.
Ilia cum Lauso de Numitore sati.
55 Ense cadit patruo Lausus . placet llia Marti,
Teque parit, gemino iuncte Quirine Remo.
Ille suos semper Venerem Martemque parentes
Dixit, et emeruit vocis habere fidem:
Neve secuturi possent nescire nepotes,
60 Tempora dis generis continuata dedit.
Sed Veneris mensem Graio sermone notatum
Augur0r3 a spumis est dea dicta maris.
Necrtibi sit mirum Graeco rem nomine dici; (116)
Itala nam tellus Graecia maior erat.
65 Venerat Evander plena cum classe suorum:
Venerat Alcides , Graius uterque genus.
Hospes Aventinis armentum pavit in herbis
claviger, et tanto est Albula pota deo.
Dux quoque Neritius3 testes Laestrygones extant
70 Et quod adhuc Circes nomina litus habet.
Et iam Telegoni, iam moenia Tiburis udi

