V. xm 4—XIv 39, 101

Tu tamen ingenio clara ferere me03
5 Dumque legar, pariter mecum tua fama legetur,
Nec potes in maestos omnis abire rogos;
Cumque viri casu possis miseranda videri,
Invenies aliquas ‚ quae ‚ quod es, esse velint,
Quae te , nostrorum cum sis in parte malorum,
10 Felicem dicant invideantque tibi.
Non ego divitias dando tibi plura dedissem:
Nil seret ad manes divitis umbra suos.
Perpetui fructum donavi nominis idque,
Quo dare nil potui munere maius , habes.
15 Adde ⁷ quod , ut rerum sola es tutela mearum,
Ad te non parvi venit honoris onus,
Quod numquam vox est de te mea muta tuique
Iudiciis debes esse superba viri.
Quae ne quis possit temeraria dicere ‚ persta,
20 Et pariter serva meque piamque fidem!
Nam tua, dum stetimus ‚ turpi sine crimine mansit
Et tantum probitas inreprehensa fuit.
Area de nostra nunc est tibi facta ruina3
Conspicuum virtus hic tua ponat opus!
25 Esse bonam facile est, ubi, quod vetet esse,
remotum est,
Et nihil officio nupta quod obstet habet:
Cum deus intonuit, non se subducere nimbo,
Id demum est pietas ‚ id socialis amor.
Rara quidem virtus ‚ quam non Fortuna gubernet,
30 Quae maneat stabili, eum fugit illa ‚ pede.
Siqua tamen † pretium sibi merces ipsa petitum,
Inque parum laetis ardua rebus adest,
Ut tempus numeres, per saecula nulla tacetur,
Et loca mirantur, qua patet orbis iter.
35 Aspicis, ut longo teneat laudabilis aevo
Nomen inextinctum Penelopea fides?
Cernis , ut Admeti cantetur et Hectoris uxor
Ansaque in accensos Iphias ire rogos;
Ut vivat fama coniunx Phylaceia , cuius

