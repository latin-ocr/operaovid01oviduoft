138 Ex Pom-To

VIII.

A tibi dilecto missam Nasone salutem
Accipe , pars animae magna, Severe , meae.
Neve roga, quid agam. si persequar omnia, ssebis:
Summa satis nostri si tibi nota mali.
5 Vivimus assiduis expertes pacis in armis,
Dura pharetrato bella movente Geta.
Deque tot expulsis sum miles in exule solus:
Tuta , neque invideo , cetera turba latet.
Quoque magis nostros venia dignere libellos,
10 Haec in procinctu carmina facta leges.
Stat vetus urbs , ripae vicina binominis Histri,
Moenibus et positu vix adeunda loci.
Caspios Aegisos, de se si credimus ipsis,
Condidit, et proprio nomine dixit opus.
15 Hanc serus, Odrysiis inopino Marte peremptis,
Cepit, et in regem sustulit arma Getes.
Hie memor magni generis , virtute quod auget,
Protinus innumero milite cinctus adest.
Nec prius abscessit, merita quam caede nocentum
At tibi, rex aevo , detur , fortissime nostro, (28)
Semper honorata sceptra tenere manu.
Teque, quod et praesto est — quid enim tibi plenius
optem? —
Martia cum magno Caesare Roma probet.
25 Sed memor unde abii, queror, o iocunde sodalis,
Accedant nostris saeva quod arma malis,
Ut careo vobis, Scythicas detrusus in oras,
Quattuor autumnos Pleias orta facit.
Nec tu credideris urbanae commoda vitae
30 Quaerere Nasonem: quaerit et illa tamen.
Nam modo vos animo dulces reminiscor amici,
Nunc mihi cum cara coniuge nata subit:
Aque domo rursus pulchrae loca vertor ad Urbis,
Cunctaque mens oculis pervidet usa suis.

 

