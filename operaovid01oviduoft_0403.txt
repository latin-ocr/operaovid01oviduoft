VI. 749-812. 350

Convenit et servis , serva quia Tullius ortus
Constituit dubiae templa propinqua deae.

25. HC 26. AC

785 Ecce suburbana rediens male sobrius aede
Ad stellas aliquis talia verba iacit:
Zona latet tua nunc, et cras fortasse latebit:
Dehinc erit, Orion, aspicienda mihi.
At si non esset potus, dixisset eadem
790 Venturum tempus solstitiale die.

27. BG 28. OF

Lucifero subeunte Lares delubra tulerunt
Hic, ubi fit docta multa corona manu.

Tempus idem Stator aedis habet, quam Romulus olim
Ante Palatini condidit ora iugi.

29. DF

595 Tot restant de mense dies , quot nomina Parcis,
Cum data suut trabeae templa, Quirine , tuae.

30. EC

Tempus Iuleis cras est natale Kalendis:
Plerides , coeptis addite summa meis.
Dicite , Pierides, quis vos adiunxerit isti,
800 Cui dedit invitas victa noverca manus?
Sic ego . sic Clio: ‘clari monimenta Philippi
Aspicis ‚ unde trahit Marcia casta genus:
Marcia, sacrifico deductum nomen ab Anco,
In qua pars facies nobilitate sua est.
805 [Par animo quoque forma suo respondet in illa,
Et genus et facies ingeniumque simul .]
Nec quod laudamus formam , tu turpe putarist
Laudamus magnas hac quoque parte deas.
Nupta fuit quondam matertera Caesaris illi,
810 O decus, o sacra femina digna domol’
Sic cecinit Clio. doctae assensere sorores;
Annuit Alcides increpuitque lyram.

