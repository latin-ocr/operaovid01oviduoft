66 TRISTIUM

llla dies veniet, mea qua lugubria ponam,
Causaque privata publica maior erit.

III.

Magna minorque ferae , quarum regis altera Graias,
Altera Sidonias , utraque sicca , rates,
Omnia cum summo positae videatis in axe,
Et maris occiduas non subeatis aquaS,
5 Aetheriamque suis cingens amplexibus arcem
Vester ab intacta circulus extet humo,
Aspicite illa, precor, quae non bene moenia quondam
Dicitur Iliades transiluisse Remus,
[nque meam nitidos dominam convertite vultus,
10 Sitque memor nostri necne , referte mihi.
Ei mihi, cur timeo ? quae sunt manifesta, requiro!
Cur iacet ambiguo spes mea mixta metu?
Crede, quod est et vis, ac desine tuta vereri,
Deque fide certa sit tibi certa fides.
15 Quodque polo fixae nequeunt tibi dicere flammae,
Non mentitura tu tibi voce refer:
Esse tui memorem , de qua tibi maxima cura est,
Quodque potest, secum nomen habere tuum.
Vultihus illa tuis tamquam praesentis inhaeret,
20 Teque remota procul, si modo vivit, amat.
Ecquid , ubi incubuit iusto mens aegra dolori,
Lenis ab admonito pectore somnus abit?
Non subeunt curae, dum te lectusque locusque
Tangit et oblitam non sinit esse mei?
25 Et veniunt aestus , et nox inmensa videtur,
Fessaque iactati corporis ossa dolent?
Non equidem dubito, quin haec et cetera fiant,
Detque tuus maesti signa doloris amor,
Nec cruciere minus, quam eum Thebana cruentum
30 Hectora Thessalico vidit ab axe rapi.
Quid tamen ipse precer, dubito . nec dicere possum,
Affectum quem te mentis habere velim.

