ΙΙΙ. 1111 8—81. 177

45 Adde quod assidue domini meditata querellas (91)
Ad laetum carmen vix mea versa lyra est.
Vix bona post tanto quaerenti verba subibant:
Et gaudere aliquid res mihi visa nova est.
thue reformidant insuetum lumina solem,
50 Sic ad laetitiam mens mea segnis erat.
Est quoque cunctarum novitas carissima rerum:
Gratiaque officio , quod mora tardat, abest.
Cetera certatim de magno scripta triumpho
Iam pridem populi suspicor ore legi.
55 llla bibit sitiens lector, mea pocula plenus:
Illa recens pota est, nostra tepebit aqua.
Non ego cessavi, nec fecit inertia serum.
Ultima me vasti sustinet ora freti.
Dum venit huc rumor, properataque carmina fiunt,
60 Factaque eunt ad vos , annus abisse potest.
Nec minimum refert, intaeta rosaria primus,
An sera carpas paene relicta manu.
Quid mirum ‚ lectis exhausto floribus horto ,
Si vice non facta est digna corona sua?
65 Deprecor , haec vatum contra sua earmina ne quis
Dicta putet. pro se Musa locuta mea est.
Sunt mihi vobiscum-communia sacra ‚ poetae, (92)
In vestro miseris si licet esse choro.
Magnaque pars animae mecum vixistis, amici:
70 Hac ego vos absens nunc quoque parte 0010.
Sint igitur vestro mea commendata favori
Carmina, non possum pro quibus ipse loqui.
Scripta placent a morte sere3 quia laedere vivos
Livor et iniusto carpere dente solet.
75 Si genus est mortis male vivere ‚ terra moratur,
Et desunt satis sola sepulchra meis.
Denique opus nostrae culpetur ut undique curae,
Officium nemo qui reprehendat, erit.
Ut desint vires ‚ tamen est laudanda voluntas.
80 Hac ego contentos auguror esse deos.
Haec facit, ut veniat pauper quoque gratus ad aras,
ovm. 111. 12

