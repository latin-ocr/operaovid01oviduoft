48 TRrsrrUM

10 pectoribusque dabas multa tegenda meis:
Cuique ego narrabam secreti quicquid habebam,
Excepto quod me perdidit, unus eras.
Id quoque si scisses, salvo fruerere sodali,
Consilioque forem sospes, amice , tu0.
15 Sed mea me in poenam nimirum fata trahebant:
Omne bonae claudent utilitatis iter.
Sive malum potui tamen hoc vitare cavendo,
Seu ratio fatum vincere nulla valet:
Tu tamen, o nobis usu iunctissime longo,
20 Pars desiderii maxima paene mei,
Sis memor , et siquas fecit tibi gratia vires,
Illas pro nobis experiare , rogo,
Numinis ut laesi fiat mansuetior ira,
Mutatoque minor sit mea poena loco.
25 quue ita, si nullum scelus est in' pectore nostro,
Principiumque mei criminis error habet.
Nec breve nec tutum, quo sint mea, dicere , casu
Lumina funesti conscia facta mali3
Mensque reformidat, veluti sua vulnera, tempus
30 Illud , et admonitu fit novus ipse pudor,
Et quaecumque adeo possunt afferre pudorem ‚
Illa tegi caeca condita nocte decet .
Nil igitur reseram , nisi me peccasse , sed illo
Praemia peccato nulla petita mihi,
35 stultitiamque meum crimen debere vocari,
Nomina si sacto reddere vera velis.
Quae si non ita sunt — alium, quo longius absim,
Quaere! — suburbana est bic mihi terra locus.

VII.

Vade salutatum, subito perarata, Perillam,
Littera, sermonis fida ministra mei!
Aut illam invenies dulci cum matre sedentem,
Aut inter libros Pieridasque suas.

5 Quicquid aget, cum te scierit venisse, relinquet,

