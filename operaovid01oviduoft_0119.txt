IV. iv 55—x· 34. 71

V.

Ο mihi dilectos inter pars prima sodales,
Unica fortunis ara reperta meis,
Cuius ab adloquiis anima haec moribunda revixit,
Ut vigil infusa Pallade flamma solet3
5 Qui veritus non es portus aperire fideles
Fulmine percussae confugiumque rati3
Cuius eram censu non me sensurus egentem,
Si Caesar patrias eripuisset opes!
Temporis oblitum dum me rapit impetus huius,
10 Excidit heu! nomen quam mihi paene tuum!
Tu tamen agnoscis tactusque cupidine laudis,
‘Ille ego sum' cuperes dicere posse palam.
Certe ego, si sineres, titulum tibi reddere vellem,
Et raram famae conciliare fidem.
15 Ne noceam grato vereor tibi carmine, neve
Intempestivus nominis obstet honor.
Quod licet et tutum est, intra tua pectora gaude,
Meque tui memorem teque fuisse pium.
thue facis, remis ad opem luctare serendam,
20 Dum veniat placido mollior aura deo;
Et tutare caput nulli servabile , si non
Qui mersit Stygia, sublevet illud, aqua:
Teque ‚ quod est rarum , praesta constanter ad omne
Indeclinatae munus amicitiae!
25 Sic tua processus habeat fortuna perennes,
Sic ope non egeas ipse , iuvesque tuos!
Sic aequet tua nupta virum bonitate perenni,
Incidat et vestro rara querella toro.
Diligat et semper socius te sanguinis illo,
30 Quo pius affectu Castora frater amat!
Sic iuvenis similisque tibi sit natus ‚ et illum
Moribus agnoscat quilibet esse tuum!
Sic saciat socerum taeda te nata iugali,
Nec tardum iuveni det tibi nomen avi!

