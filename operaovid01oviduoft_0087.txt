111. ι 1—69. 39

Conspicuos postes tectaque digna deo.

35 ‘Et Iovis haeo' dixi edomus est‘?' quod ut esse

putarem,

Augurium menti querna corona dabat.
Cuius ut accepi dominum, ‘Non fallimur'‚ inquam
‘Et magni verum est hanc Iovis esse domum.
Cur tamen opposita velatur ianua lauro,

40 Cingit et augustas arbor opaca comas?
Num quia perpetuos meruit domus ista triumphos,
An quia Leucadio semper amata deo est,
Ipsane quod festa est, an quod facit omnia festa?
Quam tribuit terris, pacis an ista nota est?

45 thue viret semper laurus nec fronde caduca
Carpitur, aeternum sic habet illa decus?
Causa superpositae scripto testata coronae est:
Servatos cives indicat huius ope.
Adice servatis unum, pater optime ‚ civem,

50 Qui procul extremo pulsus in orbe latet,
ln quo poenarum, quas se meruisse fatetur,⁴
Non facinus causam, sed suus error habet.
Me miserum! vereorque locum vereorque potentem,
Et quatitur trepido littera nostra metu.

55 Aspicis exangui chartam pallere colore?
Aspicis alternos intremuisse pedes?
Quandocumque, precor ‚ nostro placere parenti
Isdem et sub dominis aspiciare domus !'
Inde tenore pari gradibus sublimia celsis

60 Ducor ad intonsi candida templa dei,
Signa peregrinis ubi sunt alterna columnis,
Belides et stricto barbarus ense pater,
Quaeque viri docto veteres cepere novique
Pectore , lecturis inspicienda patent.

65 Quaerebam fratres 7 exceptis scilicet illis,
Quos suus optaret non genuisse pater.
Quaerentem frustra custos e sedibus illis
Praepositus sancto iussit abire loco.
Altera templa peto , vicino iuncta theatro:

