111. v1 10-v11 42. 49

Nec mora, quid venias quidve, requiret, agam.
Vivere me dices, sed sic , ut vivere nolim,
Nec mala tam longa nostra levata mora3
Et tamen ad Musas, quamvis nocuere ‚ reverti,
10 Aptaque in alternos eogere verba pedes.
Tu quoque, dic, studiis communibus ecquid inhaeres,
Doctaque non patrio carmina more canis?
Nam tibi cum fatis mores natura pudicos
Et raras dotes ingeniumque dedit.
15 Hoc ego Pegasidas deduxi primus ad undas,
Ne male fecundae vena periret aquae,
Primus id aspexi teneris in virginis annis,
thue pater natae duxque comesque sui.
Ergo si remanent ignes tibi pectoris idem,
20 Sola tuum vates Lesbia vincet opus.
Sed vereor, ne te mea nunc fortuna retardet,
Postque meos casus sit tibi pectus iners.
Dum licuit, tua saepe mihi , tibi nostra legebam,
Saepe tui iudex , saepe magister eram:
25 Aut ego praebebam factis modo versibus aures,
Aut, ubi cessares, causa ruboris eram.
Forsitan exemplo , quia me laesere libelli,
Tu quoque sis † poenae sacta secuta meae.
Pone , Perilla, metum3 tantummodo semina nulla
30 Neve vir a scriptis discat amare tuis!
Ergo desidiae remove, doctissima , causas,
Inque bonas artes et tua sacra redi!
Ista decens facies longis vitiabitur annis,
llugaque in antiqua fronte senilis erit,
35 Inicietque manum formae damnosa senectus,
Quae strepitum passu non faciente venit,
Cumque aliquis dicet eFuit haec formosa', dolebis,
Et speculum mendax esse querere tuum.
Sunt tibi opes modicae , cum sis dignissima magnis:
40 Finge sed inmensis censibus esse pares3
Nempe dat id, quodcumque libet, fortuna rapitque5
Irus et est subito, qui modo Croesus erat.
ovm. 111. 4

