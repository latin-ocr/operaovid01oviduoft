262 FASTORUM

120 Mensibus egerunt lustra minora decem.
An'nus erat, decimum cum luna receperat orheim
Hic numerus magno tunc in honore fuit3
Seu quia tot digiti, per quos numerare solemus,
Seu quia bis quino semina mense parit,
125 Seu quod adusque decem numero crescente venitur,
Principium spatiis sumitur inde novis.
Inde patres centum denos secrevit in orbes
Romulus , hastatos instituitque decem3
Et totidem princeps, totidem pilanus habebat
130 Corpora, legitimo quique merebat equo.
Quin etiam partes totidem Titiensibus ille,
Quosque vocant Ramnes ‚ Luceribusque dedit,
Adsuetos igitur numeros servavit in anno.
Hoc luget spatio femina maesta virum.
135 Neu dubites , primae suerint quin ante Kalendae
Martis , ad haec animum signa referre potes.
Laurea flaminibus quae toto perstitit anno,
Tollitur, et frondes sunt in honore novae.
Ianua 111110 regis posita viret arbore Phoebi:
140 Ante tuas fit idem, curia prisca ‚ fores.
Vesta quoque ut solio niteat velata recenti,
Cedit ab Iliacis laurea cana focis.
Adde , quod arcana fieri novus ignis in aede
Dicitur, et vires flamma refecta capit.
145 Nec mihi parva fides, annos hinc isse priores,
Anna quod hoc coepta est mense Perenna coli.
Hinc etiam veteres initi memorantur honores
Ad spatium belli, perfide Poene ‚ tui.
Denique quintus ab hoc suerat Quintilis ‚ et inde
150 Incipit, a numero nomina quisquis habet.
Primus, oliviferis Romam deductus ab arvis,
Pompilius menses sensit abesse duos:
Sive hoc a Samio doctus, qui posse renasci
Nos putat, Egeria sive monente sua.
155 Sed tamen errabant etiam 1111110 tempora ‚ donec
Caesaris in multis haec quoque cura suit.

