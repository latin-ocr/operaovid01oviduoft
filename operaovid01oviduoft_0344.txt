296 FASTORL'M

Terra tribus scopulis vastum procurrit in aequor
420 · Trinacris ‚ a positu nomen adepta loci,
Grata domus Cereri. multas ea possidet urbes,
In quibus est culto fertilis Henna solo.
Frigida caelestum matres Arethusa vocarat:
Venerat ad sacras et dea flava dapes.
425 Filia ‚ consuetis ut erat comitata puellis,
Errabat nudo per sua prata pede.
Valle sub umbrosa locus est aspergine multa
Uvidus ex alto desilientis aquae.
Tot fuerant illie, quot habet natura ‚ colores,
430 Pictaque dissimili flore nitebat humus,
Quam simul aspexit, ‘comites ‚ accedite !' dixit
eEt mecum plenos ssore referte sinusl'
Praeda puellares animos prolectat inanis,
Et non sentitur sedulitate labor.
435 Ilaec implet lento calathos e vimine nexos,
Haec gremium ‚ laxos degravat illa sinus.
Illa legit calthas, huic sunt violaria curae,
Illa papavereas subsecat ungue comas:
Has , hyacinthe, tenes3 illas , amarante ‚ moraris:
440 Pars thyma, pars casiam , pars meliloton amant.
Plurima lecta rosa est3 sunt et sine nomine
ssores.
Ipsa crocos tenues liliaque alba legit.
Carpendi studio paulatim longius itur,
Et dominam casu nulla secuta comes.
445 Hanc videt et visam patruus velociter aufert,
Regnaque caeruleis in sua portat equis.
Illa quidem clamabat ‘io, carissima mater,
Auferor 1’ ipsa suos abscideratque sinus:
Panditur interea Diti via, namque diurnum
450 Lumen inadsueti vix patiuntur equi. -
At chorus aequalis , cumulatae ssore ministrae,
‘Persephone ‚⁹ clamant ‘ad tua dona venil'
Ut clamata silet, montes ululatibus implent,
Et feriunt maestae pectora nuda manus.

