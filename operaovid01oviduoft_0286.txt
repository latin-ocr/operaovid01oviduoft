238 FASTORUM

Tu rapis ‚ hic castas duce se iubet esse maritas:
140 Tu recipis luco , reppulit ille nefas.
Vis tibi grata fuit: florent sub Caesare leges.
Tu domini nomen ‚ principis ille tenet.
Te Remus incusat: veniam dedit hostibus ille.
Caelestem fecit te pater ‚ ille patrem.
145 Iam puer Idaeus media tenus eminet alvo,
Et liquidas mixto nectare fundit aquas.
En etiam ⁷ siquis borean horrere solebat,
Gaudeat: a zephyris mollior aura venit.

6. EN 7. FN 8. GN 9. HN 10. AN

Quintus ab aequoreis nitidum iubar extulit undis
150 Lucifer, et primi tempora verIs eunt.
Ne fallare tamen ‚ restant tibi frigora, restant3
Magnaque discedens signa reliquit hiems.

11. BN 12. CN

Tertia nox veniat, Custodem protinus Ursae
Aspicies geminos exeruisse pedes.
155 luter hamadryadas iaculatricemque Dianam
Callisto sacri pars fuit una chori.
llla deae tangens arcus ‘quos tangimus arcus,
Este meae testes virginitatis' ait.
Cynthia laudavit, ‘promissa'que ‘foedera serva,
160 Et comitum princeps tu mihi' dixit ‘erisf
Foedera servasset, si non formosa fuisset.
Cavit mortales, de Iove crimen habet.
Mille feras Phoebe silvis venata redibat
Aut plus aut medium sole tenente diem.
165 Ut tetigit lucum ‚ — densa niger ilice lucus,
In medio gelidae fons erat altus aquae —
‘Hac’ ait ‘in silva, virgo Tegeaea ‚ lavemurl'
Erubuit falso virginis illa sono,
Dixerat et nymphis . nymphae velamina ponunt,
170 Hanc pudet, et tardae dat mala signa morae.
Exuerat tunicas ‚ uteri manifesta tumore

