11. 358—431. 33

395 Qui legis Electran et egentem mentis Orestem,
Aegisthi crimen Tyndaridosque legis.
Num quid de tetrico referam domitore Chimaerae,
Quem leto fallax hospita paene dedit?
Quid loquar Hermionen, quid te, Schoeneia virgo,
400 Teque , Mycenaeo Phoebas amata duci?
Quid Danaen Danaesque nurum matremque Lyaei “
Haemonaque et noctes cui coiere duae?
Quid Peliae generum, quid Thesea, quique Pelasgum
Iliacam tetigit de rate primus humum?
405 Huc Iole Pyrrhique parens , huc Herculis uxor,
Huc accedat Hylas Iliacusque puer.
Tempore deficiar , tragicos si persequar ignes,
Vixque meus capiet nomina nuda liber.
Est et in obscenos deflexa tragoedia risus,
410 Multaque praeteriti verba pudoris habet.
Nec nocet auctori, mollem qui fecit Achillem,
Insregisse suis fortia sacta modis.
Iunxit Aristides Milesia crimina secum,
Pulsus Aristides nec tamen urbe sua est.
415 Nec qui descripsit corrumpi semina matrum,
Eubius , impurae conditor historiae ,
Nec qui composuit nuper Sybaritica, sugit,
Nec qui concubitus non tacuere suos.
Suntque ea doctorum monumentis salva vlrorum,
420 Muneribusque ducum publica facta patent.
Neve peregrinis tantum defendar ab armis:
Et Romanus habet multa iocosa liber.
thue suo Martem cecinit gravis Ennius ore,
Ennius ingenio maximus, arte rudis,
425 Explicat ut causas rapidi Lucretius ignis,
Casurumque triplex vaticinatur opus,
Sic sua lascivo cantata est saepe Catullo
Femina, cui falsum Lesbia nomen erat3
Nec contentus ea multos vulgavit amores,
4301n quibus ipse suum fassus adulterium est.
Par fuit exigui similisque licentia Calvi,
ovm. 111. 3

