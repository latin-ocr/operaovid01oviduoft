246 PASTORUM

Magna dati nutrix praemia lactis habet.
[Quid vetat Arcadio dictos a monte lupercos?
Faunus in Arcadia templa Lycaeus habet.] (53)
425 Nupta, quid expectas? non tu pollentibus herbis,
Nec prece , nec magico carmine mater eris.
Excipe fecundae patienter verbera dextrae,
lam socer optatum nomen habebit avi.
Nam suit illa dies , dura cum sorte maritae
430 Reddebant uteri pignora rara sui.
‘Quid mihi' clamabat ‘prodest rapuisse Sabinas,'
Romulus - hoc illo sceptra tenente suit —
Si mea non vires , sed bellum iniuria fecit?
Utilius fuerat non habuisse nurus.9
435 Monte sub Esquilio multis incaeduus annis
lunonis magnae nomine lucus erat.
Huc ubi venerunt, pariter nuptaeque virique
Suppliciter posito procubuere genu:
Cum subito motae tremuere cacumina silvae,
440 Et dea per lucos mira locuta suos.
‘Italidas matres’ inquit ‘sacer hircus init0.'
Obstipuit dubio territa turba sono.
Augur erat, nomen longis intercidit annis:
Nuper ab Etrusca venerat exul humo.
445 Ille caprum mactat: iussae sua terga puellae
Pellibus exsectis percutienda dabant.

Luna resumebat decimo nova cornua motu, (54)
Virque pater subito nuptaque mater erat.
Gratia Lucinae. dedit haec tibi nomina lucus,

450 Aut quia principium tu, dea , lucis habes.
Parce , precor, gravidis , facilis Lucina , puellis,
Maturumque utero molliter aufer onus.
Orta dies fuerit, tu desine credere ventis3
Perdidit illius temporis aura fidem,
455 Flamina non constant, et sex reserata diebus
Carceris Aeolii ianua laxa patet.
lam lovis obliqua subsedit aquarius urna:
Proximus aetherios excipe, Piscis, equos.

