1. v 16—v1 52. 13

Si vox infragilis, pectus mihi firmius aere,
Pluraque cum linguis pluribus ora forent,
55 Non tamen idcirco complecterer onmia verbis,
Materia vires exsuperante meas.
Pro duce Neritio docti mala nostra poetae
Scribite: Neritio nam mala plura tuli.
Ille brevi spatio multis erravit in annis
60 Inter Dulichias Iliacasque domos:
Nos freta sideribus totis distantia mensos
† Detulit in Geticos Sarmaticosque sinus.
Ille habuit fidamque manum sociosque fideles:
Me profugum comites deseruere mei.
05 1116 suam laetus patriam victorque petebat:
A patria fugi victus et exul ego .
Nec mihi Dulichium domus est Ithaceve Samosve,
Poena quibus non est grandis abesse locis,
Sed quae de septem totum circumspicit orbem
70 Montibus ‚ imperii Roma deumque locus.
Illi corpus erat durum patiensque laborum:
Invalidae vires ingenuaeque mihi.
1116 erat assidue saevis agitatus in armis:
Adsuetus studiis mollibus ipse sui.
75 Me deus oppressit, nullo mala nostra levante:
Bellatrix illi diva ferebat opem.
Cumque minor Iove sit, tumidis qui regnat in undis,
Illum Neptuni, me Iovis ira premit.
Adde , quod illius pars maxima ficta laborunr.
80 Ponitur in nostris fabula nulla malis.
Denique quaesitos tetigit tamen ille penates,
Quaeque diu petiit, contigit arva tamen:
At mihi perpetuo patria tellure carendum est,
Ni fuerit laesi mollior ira dei.

VI.

Nec tantum Clario Lyde dilecta poetae,
Nec tantum Coo Bittis amata suo est,

