312 FASTORL'M

Sidera cedebant: par erat omnis honos.
Saepe aliquis solio, quod tu, Saturne ‚ tenebas,
‘20 Ausus de media plebe sedere deus.
Nec latus Oceano plus quam deus advena iunxit,
Tethys extremo saepe recepta loco est,
Donec Honor placidoque decens Reverentia voltu
Corpora legitimis inposuere toris. -
-25 Hinc sata Maiestas ‚ quae mundum temperat omnem;
Quaque die partu est edita , magna fuit.
Nec mora⁷ consedit medio sublimis Olympo
Aurea, purpureo conspicienda sinu,
Consedere simul Pudor et Metus. omne videres
30 Numen ad hanc cultus composuisse suos.
Protinus intravit mentes suspectus honorum:
Fit pretium dignis, nec sibi quisque placet.
llic status in caelo multos permansit in annos,
Dum senior satis excidit arce deus.
35 Terra feros partus , immania monstra, Gigantas
Edidit ausuros in Iovis ire domum.
[Mille manus illis dedit et pro cruribus angues,
Atque ait “in magnos arma movete deos.'']
Exstruere hi montes ad sidera summa parabant
40 Et magnum hello sollicitare Iovem.
Fulmina de caeli iaculatus Iuppiter arce
Vertit in auctores pondera vasta suos.
llis hene Maiestas armis defensa deorum
Restat, et ex illo tempore culta manet.
45 Assidet inde Iovi, Iovis est fidissima custOS,
Et praestat sine vi sceptra tenenda Iovi.
Venit et in terras. coluerunt Romulus illam
Et Numa3 mox alii, tempore quisque Sim.
Illa patres in honore pio matresque tuetur,
50 Illa comes pueris virginibusque venit.
llla datos fasces commendat eburque curule,
Illa coronatis alta triumphat equis.'
Finierat voces Polyhymnia. dicta probarunt
Clioque et curvae scita Thalia lyrae.

