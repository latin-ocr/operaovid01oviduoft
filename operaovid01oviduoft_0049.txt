fi

TRISTIUM LIBER PRIMUS.
I.

Parve , nee invideo, sine me, liber ‚ ibis in Urbem.
Ei mihi, quod domino non licet ire tuo!
Vade ‚ sed incultus, qualem decet exulis esse:
Infelix habitum temporis huius habe.

5 Nec te purpureo velent vaccinia fuco —
Non est conveniens luctibus ille color —
Nee titulus minio , nec cedro charta notetur,
Candida nec nigra cornua fronte geras.
Felices ornent haec instrumenta libellos:

10 Fortunae memorem te decet esse meae.
Nee fragili geminae poliantur pum'1ee frontes ,
Hirsutus sparsis ut videare comis.
Neve liturarum pudeat. qui viderit illas,
De lacrimis factas sentiet esse meis.

15 Vade ‚ liber, verbisque meis loca grata saluta:
Contingam certe quo licet illa pede.
Siquis, ut in populo, nostri non inmemor illi,
Siquis, qui, quid agam, forte requirat, erit,
Vivere me dices ‚ salvum tamen esse negabis3

20 ld quoque, quod vivam, munus habere dei.
Atque ita tu tacimS, quaerenti plura legendus,
Ne, quae non opus est, forte loquare, cave!
Protinus admonitus repetet mea crimina lector,
Et peragar populi publicus ore reus.

25 Tu cave defendas ‚ quamvis mordebere dictis:
Causa patrocinio non bona peior erit.
Invenies aliquem, qui me suspiret ademptum,
Carmina neo siccis perlegat ista genis,

ovn). 111. 1

