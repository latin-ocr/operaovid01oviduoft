1v. 695-763. 305

Certe ego transilui positas ter in ordine flammas,
Udaque roratas laurea misit aquas.
Mota dea est, operique favet. navalibus exi
730 Puppis! habent ventos iam mea vela suos.
Ι, pete virginea, populus, suffimen ab ara;
Vesta dabit, Vestae munere purus eris.
Sanguis equi suffimen erit vitulique favilla,
Tertia res durae culmen inane fabae.
‘135 Pastor, oves saturas ad prima crepuscula lustra:
Unda prius spargat, virgaque verrat humum,
Frondibus et fixis decorentur ovilia ramis,
Et tegat ornatas longa corona fores.
Caerulei fiant vivo de sulpure fumi,
740 Tactaque fumanti sulpure balet ovis.
Ure mares oleas taedamque herbasque Sabinas,
Et crepet in mediis laurus adusta focis.
Libaque de milio milii fiscella sequetur:
Rustica praecipue est hoc dea laeta cibo.
'745 Adde dapes mulctramque suas , dapibusque resectis
Silvicolam tepido lacte precare Palen.
‘Consule’ dic ‘pecori pariter pecorisque magistris:
Effugiat stabulis noxa repulsa meis.
Sive sacro pavi, sedive sub arbore sacra,
750 Pabulaque e bustis inscia carpsit ovis:
Si nemus intravi vetitum , nostrisve fugatae
Sunt oculis nymphae semicaperve deus:
Si mea salx ramo lucum spoliavit opaco,
Unde data est aegrae fascina frondis ovi:
‘155 Da veniam culpae. nec, dum degrandinat, obsit
Agresti fauo supposuisse pecus.
Nec noceat turbasse lacus . ignoscite , nymphae,
Mota quod obscuras ungula fecit aquas.
Tu, dea, pro nobis fontes fontanaque placa
760 Numina, tu sparsos per nemus omne deos.
Nec dryadas , nec nos videamus labra Dianae,
Nec Faunum, medio cum premit arva die.
Pelle procul morbos, valeant hominesque gregesque,
0V1D. 111. 20

