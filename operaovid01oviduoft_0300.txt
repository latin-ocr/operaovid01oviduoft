52 FASTORUM ¹

635 Iamque ubi suadebit placidos nox umida somnos,
Larga precaturi sumite vina manu,
Et ‘bene vos , bene te, patriae pater , optime
Caesarl'
Dicite suffuso per bona verba mero.

23. F TER-N>

Nox ubi transierit, solito celebretur honore
640 Separat indicio qui deus arva suo,
Termine , sive lapis , sive es defossus in agro
Stipes, ab antiquis tu quoque numen habes.
Te duo diversa domini pro parte coronant,
Binaque serta tibi binaque liba serunt.
645 Ara fit: huc ignem curto sert rustica testu (63)
Sumptum de tepidis ipsa colona focis.
Ligna senex minuit, concisaque construit arte,
Et solida ramos figere pugnat humo:
Tum sicco primas inritat cortice ssanimas3
350 Stat puer et manibus lata canistra tenet.
Inde ubi ter fruges medios immisit in ignis,
Porrigit incisos filia parva favos.
Vina tenent alii: libantur singula flammis;
Spectant, et linguis candida turba favet.
655 Spargitur et caeso communis Terminus agnO,
Nec queritur, lactans cum sibi porca datur.
Conveniunt, celebrantque dapes vicinia simplex,
Et cantant laudes, Termine sancte, tuas:
‘Tu populos urbesque et regna ingentia finis:
660 Omnls erit sine te litigiosus ager.
Nulla tibi⁵ ambitio est, nullo corrumperis auro,
Legitima servas credita rura fide.
Si tu signasses olim Thyreatida terram,
Corpora non leto missa trecenta forent,
665 Nec foret Othryades congestis lectus in armis.
Ο quantum patriae sanguinis ille dedit!
Quid , nova cum fierent Capitolia ⁶? nempe deorum
Cuncta Iovi cessit turba , locumque dedit.

