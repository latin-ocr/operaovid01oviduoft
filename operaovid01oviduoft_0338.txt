290 FASTORUM

210 Hoc Curetes hahent, hoc Corybantes opus.
Res latuit patrem: priscique imitamina facti,
Aera deae comites raucaque terga movent.
Cymbala pro galeis, pro scutis tympana pulsant:
Tibia dat Phrygios , ut dedit ante, modos.'
215 Desierat. coepi: ‘cur huic genus acre , leones
Praebent insolitas ad iuga curva iubas‘?'
Desieram . coepit: ‘feritas mollita per illam
Creditur: id curru testificata suo est.'
‘At cur turrifera caput est onerata corona?
220 An primis turres urbibus illa dedit?'
Annuit. ‘unde venit' dixi ‘sua membra secandi
Impetus ‘2' ut tacui, Pieris orsa loqui:
‘Phryx puer in silvis, facie spectabilis , Attis
Turrigeram casto vinxit amore deam.
225 Hunc sibi servari voluit, sua templa tueri,
Et dixit “semper fac puer esse velis.'’
Ille fidem iussis dedit, et “si menum-‚³⁹ inquit
“Ultima , qua fallam, sit Venus illa mihi.''
Fallit, et in nympha Sagaritide desinit esse
230 Quod fuit. hinc poenas exigit ira deae.
Naida volneribus succidit in arbore factis,
Illa perit3 fatum naidos arbor erat:
Hic furit, et credens thalami procumbere tectum
Effugit, et cursu Dindyma summa petit3
235 Et modo “tolle faces !‚'' “remove'' modo
“verbera!” clamat,
Saepe Meletinas iurat adesse deas.
Ille etiam saxo corpus laniavit acuto,
Longaque in immundo pulvere tracta coma est,
Voxque fuit “meruil meritas do sangnine poenas.
240 A! pereant partes, quae nocuere mihi!”
“At pereant„ dicebat adhuc , onus inguinis aufert,
Nullaque sunt subito signa relicta viri.
Venit in exemplum furor hic, mollesque ministri
Caedunt iactatis vilia membra comis.'
245 Talibus Aoniae facunda voce Camenae

